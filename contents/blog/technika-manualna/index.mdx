---
title: Technika manualna - dotyk i reakcja
date: 2021-06-26
image: ./oko-konia.jpg
banner: ./oko-konia.jpg
description: W jaki sposób fizjoterapeuta znajduje napięcia w ciele konia?
---

W jaki sposób fizjoterapeuta znajduje napięcia w ciele konia? Umiejętność znajdowania nieprawidłowości w strukturze tkanki, wyczuwanie zwiększonego napięcia czy minimalnie podwyższonej ciepłoty to kwestia wyczulonego zmysłu dotyku podczas przeprowadzanej palpacji. Jednak czy wyćwiczony dotyk może nam powiedzieć wszystko o tym co się dzieje w badanej okolicy? W pracy manualnej bardzo ważna jest obserwacja sygnałów wysyłanych przez konia. Reakcje na dotyk pozwalają fizjoterapeucie odczytać miejsca, w których gromadzą się napięcia. Zastosowanie właściwej techniki i nacisku podczas jednoczesnej obserwacji reakcji konia umożliwia na uwolnienie nagromadzonego napięcia i rozluźnienie mięśnia.

Jakie reakcje konia świadczą o właściwie prowadzonej terapii i pozbyciu się napięć?Niektóre z nich są wyjątkowo delikatne. Wskazują obecność napięć w danym obszarze.

Możemy zaobserwować np.

-   drżenie warg
-   mruganie
-   wzdychanie i zmienne tempo oddechu
-   obniżenie głowy

Silniejsze reakcje jakie można zaobserwować podczas terapii, świadczące o pozbywaniu się napieć to np:

-   ziewanie
-   przeżuwanie i oblizywanie
-   opuszczanie głowy
-   otrzepywanie się, rozciąganie na boki

Ostatnio po zakończeniu terapii, Pan zatrudniony w stajni z rozbawieniem obserwował ziewającego konia, po czym zapytał mnie czy moja praca polega na masowaniu pacjenta do momentu, aż zrobi się śpiący? Myślę, że cel, którym było rozluźnienie spiętych mięśni i uwolnienie napięć został osiągnięty, a że przyjemnie ogląda się efekty terapii, to już inna sprawa. :)

---
