---
title: Herpes Virus (EHV-1)
date: 2021-03-02
image: ./uwaga-wirus.jpg
banner: ./uwaga-wirus.jpg
description: Uwaga, sprawdź stan zdrowia swojego konia!
---

## Uwaga, sprawdź stan zdrowia swojego konia!

---

Neurologiczna odmiana Herpes Virus (EHV-1) rozprzestrzenia się po całej Europie. Jest szczególnie niebezpieczna i charakteryzuje się ciężkim przebiegiem klinicznym.
PZJ ostrzega, że dostępne na rynku szczepionki nie zabezpieczają zwierząt przed wystąpieniem postaci nerwowej tej choroby i apeluje o ciągłe monitorowanie stanu zdrowia koni.

Zalecany jest codzienny pomiar wewnętrznej temperatury ciała (prawidłowa temperatura mieści się w granicach 37,5-38,5) , Alarmujące jest wystąpienie gorączki, wyciek surowiczy z nosa i worków spojówkowych oraz niezborność ruchowa.
Zaburzenia neurologiczne obejmują głównie okresową ataksję, niedowład i porażenia kończyn miednicznych. Objawy neurologiczne najczęściej pojawiają się 6 - 10 dni od pojawienia się gorączki. W związku z tym tak ważne jest monitorowanie temperatury ciała oraz ciągła obserwacja konia.

Więcej o wirusie można przeczytać w poniższym opracowaniu:
[Tutaj](https://www.researchgate.net/publication/310706415_Herpeswirus_koni_typ_1_-_dobrze_poznany_lecz_ciagle_stanowiacy_wyzwanie)

W związku z obecną sytuacją epidemiologiczną Międzynarodowa Federacja Jeździecka podjęła decyzję o odwołaniu zawodów międzynarodowych w 10 krajach, w tym Polsce do 28 marca 2021 r.

---
